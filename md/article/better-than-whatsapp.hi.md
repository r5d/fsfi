<!-- pubdate: 20210125 -->

# व्हाट्सएप से बेहतर: इन स्वतंत्र सॉफ्टवेयर ऐप्स और सेवाओं का प्रयोग करें

हम [स्वतंत्र सॉफ़्टवेयर ऐप][1] जैसे कि [एलेमेंट][2] , [क्विकसी][3] या [कन्वर्सेशनस]
[4] का उपयोग करने की सलाह देते हैं जो स्वतंत्र सॉफ्टवेयर संचालित सेवाओं से जुड़ते हैं। ये
सेवाएं उपयोगकर्ताओं को समान मानक का पालन करने वाले अन्य प्रदाताओं के उपयोगकर्ताओं
से बात करने की क्षमता खोए बिना अपना सेवा प्रदाता चुनने की अनुमति देती हैं। स्वतंत्र
सॉफ्टवेयर उपयोगकर्ताओं की स्वतंत्रता को सुनिश्चित करता है और अंतर्संचालित सेवाएँ सुनिश्चित
करतीं हैं कि एक सेवा प्रदाता पर कोई निर्भरता नहीं रहे।

कोई भी गैरस्वतंत्र ऐप उपयोगकर्ता को नियंत्रित करता है जबकि [स्वतंत्रत सॉफ्टवेयर ऐप
उसके उपयोगकर्ताओं के नियंत्रण में होता है][5]।

[1]: https://www.gnu.org/philosophy/free-sw.en.html
[2]: https://element.io/
[3]: https://quicksy.im/
[4]: https://conversations.im/
[5]: https://www.gnu.org/philosophy/free-sw.en.html


## विभिन्न ऐप और सेवाओं की तुलना

1. गैरस्वतंत्र सॉफ़्टवेयर ऐप और गैरस्वतंत्र सेवा प्रदाता + केंद्रीकरण (उदाहरण- व्हाट्सऐप):
उपयोगकर्ता की स्वतंत्रता का सम्मान नहीं करता है और [विक्रेता लॉक-इन][6] बनाता
है।

2. स्वतंत्र सॉफ्टवेयर ऐप लेकिन गैरस्वतंत्र सेवा प्रदाता + केंद्रीकरण (उदाहरण- टेलीग्राम):
ऐप सॉफ्टवेयर स्वतंत्रता का सम्मान करता है, सेवा प्रदाता सॉफ्टवेयर स्वतंत्रता का सम्मान
नहीं करता है और विक्रेता लॉक-इन बनाता है।

3. स्वतंत्र सॉफ्टवेयर ऐप और स्वतंत्र सेवा प्रदाता + केंद्रीकरण (उदाहरण- सिग्नल):
उपयोगकर्ता की स्वतंत्रता का सम्मान करता है लेकिन विक्रेता लॉक-इन बनाता है।

4. स्वतंत्र सॉफ्टवेयर ऐप और सेवा प्रदाता + फेडरेशन (उदाहरण- मैट्रिक्स और क्विकसी /
एक्सएमपीपी): उपयोगकर्ताओं की स्वतंत्रता (एक उपयोगकर्ता के रूप में या एक समुदाय के
रूप में) और बिना किसी विक्रेता लॉक-इन के ।

5. स्वतंत्र सॉफ्टवेयर ऐप + पीयर-टू-पीयर डिजाइन (उदाहरण ब्रायर, टाॅक्स): उपयोगकर्ताओं
की स्वतंत्रता और बिना किसी विक्रेता लॉक-इन के।

![ Comparison of Instant Messengers - Image](/assets/img/ims.png)

## कुछ बुनियादी संकल्पनाएँ

[विक्रेता लॉक-इन][6]: सेवा प्रदाता सेवा बदलने की प्रक्रिया बहुत कठिन बना देता है
क्योंकि इसमें हर संपर्क को नई सेवा में स्थानांतरित करने के लिए आश्वस्त करने की आवश्यकता
होती है। इससे उपयोगकर्ता सेवादाता के अधीन हो जाते हैं।

[पीयर-टू-पीयर डिज़ाइन][7]: डिज़ाइन जो किसी उपयोगकर्ता को बीच में किसी भी
सेवा प्रदाता को शामिल किए बिना सीधे दूसरे उपयोगकर्ता के साथ संवाद करने में सक्षम
बनाता है। डिजाइन को कुशलता से काम करने के लिए दोनों पक्षों को एक साथ ऑनलाइन
होने की आवश्यकता होती है।

[एंड-टू-एंड एन्क्रिप्शन][8] : केवल संचार में शामिल उपयोगकर्ता ही संदेशों को पढ़ सकते हैं।

[6]: https://en.wikipedia.org/wiki/Vendor_lock-in
[7]: https://en.wikipedia.org/wiki/Peer-to-peer
[8]: https://en.wikipedia.org/wiki/End-to-end_encryption

## व्हाट्सऐप और अन्य गैरस्वतंत्र ऐप

व्हाट्सऐप ऐप एक गैरस्वतंत्र सॉफ्टवेयर है जो उपयोगकर्ता की स्वतंत्रता और गोपनीयता
का सम्मान नहीं करता है। व्हाट्सऐप अपने उपयोगकर्ताओं को अपने स्रोत कोड तक पहुंच
प्रदान नहीं करता है और सक्रिय रूप से किसी को भी एक स्वतंत्र सॉफ्टवेयर ऐप बनाने की
अनुमति नहीं देता है जो व्हाट्सऐप सेवा से जुड़ सकता है। उनका दावा है कि उनका ऐप
एंड-टू-एंड एन्क्रिप्शन प्रदान करता है, लेकिन हम इसे प्रमाणित नहीं कर सकते कि उन्होंने
बिना किसी भी बैकडोर (उपयोगकर्ता की अनुमति के बिना दूरस्थ रूप से ऐप का उपयोग)
या लूपहोल्स के एंड-टू-एंड एन्क्रिप्शन लागू किया है। व्हाट्सऐप का गैरस्वतंत्र ऐप होना
ही उसको अस्वीकार करने के लिए पर्याप्त कारण है, इसलिए हम व्व्हाट्सऐप के बारे में
अन्य बुरे तथ्यों के बारे में चर्चा नहीं करेंगे।

स्वतंत्र सॉफ्टवेयर ऐप्स के साथ मैसेजिंग सिस्टम की तीन व्यापक श्रेणियां हैं- केंद्रीकृत
(सेंट्रलाइज्ड) सेवाएं, संघीय सेवाएँ (फेडरेटेड सेवाएं) और पीयर-टू-पीयर सिस्टम।

## A. केंद्रीकृत सेवाएं

एक केंद्रीकृत सेवा वह है जिसमें हर कोई एक ही प्रदाता का उपयोग करने के लिए मजबूर हो
जाता है। इस तरह के व्यवस्था के कई नुकसान हैं जैसे कि वेंडर लॉक-इन, सरकार द्वारा
बैक-डोर के इस्तेमाल के प्रति अतिसंवेदनशील होने के कारण तथा पूरी दुनिया के संचार के लिए एक
संगठन पर निर्भर होना। केंद्रीकृत सेवाओं में विफलता का एक बिंदु होता है। सेवा को नियंत्रित
करने वाले संगठन को एक अलग संगठन को बेचा जा सकता है, ऑपरेशन के तरीके को को बदल
सकते हैं या यहां तक ​​कि बंद कर सकते हैं, सेवा प्रदाता शर्तों और गोपनीयता नीति को अपने
हिसाब से निर्धारित कर सकते हैं एवं तीसरे पक्ष के [ऐप को केंद्रीकृत सेवा से कनेक्ट करने से
मना कर सकते हैं][9]।

[9]: https://github.com/LibreSignal/LibreSignal/issues/37#issuecomment-217211165

<dl>
    <dt><strong>टेलीग्राम</strong></dt>
    <dd>
      <p><strong>फायदे</strong>:   टेलीग्राम के ऐप स्वतंत्र सॉफ्टवेयर हैं। आईआरसी
      और मैट्रिक्स के उपयोगकर्ता टेलीग्राम के उपयोगकर्ताओं से <a href="https://t2bot.io/telegram">
      ब्रिज के जरिये बात कर सकते हैं बिना टेलीग्राम अकाउंट बनाये</a>।</p>

      <p><strong>नुकसान</strong>: टेलीग्राम सेवा मालिकाना (गैरस्वतंत्र) है और
      फेडेरेटेड नहीं है। एंड-टू-एंड एन्क्रिप्शन केवल मोबाइल ऐप्स में ही उपलब्ध  हैं। साइन
      अप करने के लिए फ़ोन नंबर की आवश्यकता है।</p>

      <p><strong>सारांश</strong>:आधिकारिक टेलीग्राम ऐप्स स्वतंत्र और गैरस्वतंत्र
      का मिश्रण हैं; टेलीग्राम सेवा सौ प्रतिशत मालिकाना है ।</p>
    </dd>

    <dt><strong>सिग्नल</strong></dt>
    <dd>
        <p><strong>फायदे</strong>: सिग्नल ऐप टेलीग्राम की तरह स्वतंत्र सॉफ्टवेयर है, और टेलीग्राम की तुलना
        में यह सर्वर सॉफ्टवेयर को भी स्वतंत्र सॉफ्टवेयर के रूप प्रदान करता है जो इसे टेलीग्राम
        से बेहतर बनाता है।एंड-टू-एंड एन्क्रिप्शन डिफ़ॉल्ट रूप से सक्षम है और समूह चैट भी
        एन्क्रिप्ट किए गए हैं।सर्वर पर कम से कम <a href="https://www.eff.org/deeplinks/2013/06/why-metadata-matters">मेटाडेटा</a>
        <a href="https://signal.org/blog/sealed-sender/">एकत्रित होता है</a>।</p>

        <p><strong>नुकसान</strong>: भले ही आपको सिग्नल सेवा को स्वयं स्थापित
        करने की अनुमति है, आपकी सेवा के उपयोगकर्ता आधिकारिक सिग्नल सर्वर के उपयोगकर्ताओं
        से बात नहीं कर पाएंगे, जिससे यह व्यावहारिक रूप से विक्रेता लॉक-इन हो सकता है।साइन
        अप करने के लिए फ़ोन नंबर की आवश्यकता है।</p>

        <p><strong>सारांश</strong>: सिग्नल व्हाट्सऐप और टेलीग्राम से बेहतर है।</p>
    </dd>
</dl>

## B. संघीय सेवाएँ (फ़ेडरेटेड)

एक फ़ेडरेटेड व्यवस्था स्वतंत्र सेवा प्रदाताओं का एक संग्रह है जो एक दूसरे के साथ संवाद कर
सकते हैं। फेडरेशन आपके संचार का पूरा नियंत्रण रखने के लिये महत्वपूर्ण है। आप एक
विश्वसनीय प्रदाता चुन सकते हैं या स्वयं एक सेवा प्रदाता बन सकते हैं। कोई भी सेवा
प्रदाता उपयोगकर्ताओं पर अपनी शर्तों को लागू नहीं कर सकती है। फ़ेडरेटेड सिस्टम के
उदाहरण मोबाइल फोन, ईमेल, मैट्रिक्स, एक्सएमपीपी आदि हैं। उदाहरण के लिए, आप किसी
भी मोबाइल सेवा प्रदाता से एक सिम कार्ड खरीद सकते हैं और अन्य प्रदाताओं के ग्राहकों
से बात कर सकते हैं या एसएमएस भेज सकते हैं। इसी तरह, आप किसी भी सेवा प्रदाता के
साथ एक ईमेल खाता बना सकते हैं और उन लोगों को ईमेल भेज सकते हैं जो एक अलग ईमेल
प्रदाता के साथ पंजीकृत हैं।

<dl>
    <dt><strong>क्विकसी</strong></dt>
    <dd>
        <p><strong>फायदे</strong>: एक्सएमपीपी के साथ फ़ेडरेटेड है , सेवाओं
        की नीतियों पर नियंत्रण, अपने सभी क्विकसी संपर्कों से बात करने की क्षमता खोए
        बिना किसी भी एक्सएमपीपी प्रदाता पर  स्विच कर सकते हैं।एंड-टू-एंड एन्क्रिप्शन
        डिफ़ॉल्ट रूप से लागू होता है और समूह चैट भी डिफ़ॉल्ट रूप से एन्क्रिप्ट किया जाता है।</p>

        <p><strong>नुकसान</strong>: साइन अप करने के लिए फ़ोन नंबर की आवश्यकता है।</p>

        <p><strong>सारांश</strong>: क्विकसी अपने फ़ेडरेटेड डिज़ाइन के कारण सिग्नल से बेहतर है।</p>
    </dd>

    <dt><strong>एक्सएमपीपी ऐप जैसे कन्वर्सेशन, डिनो के माध्यम से</strong></dt>
    <dd>
        <p><strong>फायदे</strong>: क्विकसी के सभी फायदे के अलावा, एक खाते के
        लिए फोन नंबर / ईमेल अनिवार्य नहीं है। यदि आप खुद सेवा प्रदाता हैं, तो मेटाडेटा इकट्ठा करना
        आपके नियंत्रण में है।</p>

        <p><strong>नुकसान</strong>: सेवा प्रदाता चुनने और खाता बनाने की प्रक्रिया
        मुश्किल लग सकती है, कोई स्वचालित संपर्क खोज नहीं होता है।</p>
    </dd>

    <dt><strong>मैट्रिक्स ऐप जैसे एलीमेंट, फ्लफीचैट के जरिए   </strong></dt>
    <dd>
        <p><strong>फायदे</strong>: एक्सएमपीपी के सभी फायदे के अलावा, मैट्रिक्स
        व्यक्तिगत चैट में शामिल होने या समूह चैट में जोड़े जाने से पहले आपकी अनुमति मांगता है।</p>

        <p><strong>नुकसान</strong>: सेवा प्रदाता चुनने और खाता बनाने की प्रक्रिया
        मुश्किल लग सकती है, कोई स्वचालित संपर्क खोज नहीं होता है।</p>

        <p><strong>सारांश</strong>: खातों को बनाने और स्वचालित रूप से अन्य
        उपयोगकर्ताओं को खोजने में थोड़ी असुविधा की कीमत पर एक्सएमपीपी / मैट्रिक्स क्विकसी
        की गोपनीयता और स्वतंत्रता के दृष्टिकोण से बेहतर है।</p>

        <p><strong>नोट</strong>: चूंकि एक्सएमपीपी / मैट्रिक्स आपको ऊपर बताए गए
        एप्लिकेशन के बजाय अपनी पसंद के ऐप्स चयन करने की अनुमति देता है, कृपया उन ऐप्स
        का चयन करें जो एंड-टू-एंड एन्क्रिप्शन (एक्सएमपीपी के लिए
        <a href=" https://omemo.top">ओमेमो</a>) लागू
        करते हैं। हमारे द्वारा बताए गए विकल्पों में डिफ़ॉल्ट रूप से एंड-टू-एंड एन्क्रिप्शन लागू
        करते हैं।</p>
    </dd>
</dl>

### C. पीयर-टू-पीयर (पी 2 पी) ऐप

पीयर-टू-पीयर इंस्टेंट मैसेंजर किसी भी सर्वर के बिना सीधे बात कर सकते हैं। उदाहरण हैं
[ब्रायर][14], [टाॅक्स][15] और [ग्नू जामी][16]  आदि। संदेश एंड-टू-एन्क्रिप्टेड हैं
और हमारे संदेश केवल डिवाइस में संग्रहीत होते है क्योंकि इसमें कोई सर्वर शामिल नहीं
हैं। ऐसा कोई सर्वर नहीं है जो आपके संचार को बाधित कर सके, इसलिए यह आपको
सर्वोत्तम गोपनीयता और स्वतंत्रता प्रदान करता है। संदेशों का आदान-प्रदान करने के लिए,
दोनों व्यक्तियों का ऑनलाइन होना ज़रूरी है , जो थोड़ा असुविधाजनक हो सकता है।

[14]: https://briarproject.org
[15]: https://tox.chat
[16]: https://jami.net

##निष्कर्ष

हम आपको अपने उपयोग के अनुसार किसी भी फ़ेडरेटेड सिस्टम या पीयर-टू-पीयर मैसेंजर का
चयन करने की सलाह देते हैं ताकि आपको अपने संचार, स्वतंत्रता और गोपनीयता का पूरा
नियंत्रण मिले। व्हाट्सऐप जैसी गैरस्वतंत्र सेवाओं को अस्वीकार करना बहुत महत्वपूर्ण है जो
उपयोगकर्ता से स्वतंत्रता छीन लेते हैं। [एफएसएफ इंडिया][17], [एफएससीआई][18] या
भारत में अन्य स्वयंसेवक द्वारा संचालित संगठन को इस बदलाव हेतु किसी को अधिक जानकारी
एवं मार्गदर्शन  देने में खुशी होगी।

[17]: https://fsf.org.in/contact
[18]: https://fsci.in/#join-us

---

The "Comparison of Instant Messengers" infographic &mdash; Copyright ©
2021 Riya Sawant. It is licensed under the [Creative Commons
Attribution-ShareAlike 4.0 International license][cc-by-sa].

[cc-by-sa]: https://creativecommons.org/licenses/by-sa/4.0
